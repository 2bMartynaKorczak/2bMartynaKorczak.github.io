<!DOCTYPE html>
<html>
    <head>
        <meta charset="utf-8">
        <title>Project: Bayern Monachium</title>
        <style> 
            a:hover {
                color:red;
            }
            .title, .historia
            {
                text-align: center;
                color: rgb(245, 84, 110);
            }
            strong {
                text-align: center;
            }
            body {
                background-color: rgb(215, 242, 245);
            }
            .wstep {
                font-style: italic;
                font-size: 15px;
                text-align: center;
            }
            #tabela, #Lewy {
                 text-align: center;
            }
            
            h3 {
                font-size:15px;
                 
                 
            }
            .skk, .obiekt
            {
                text-align: center;
            }
            .spis {
                color: red;
            }
            #stadion, #herb, #obiekty, #trenerzy, #kapitanowie
            {
                text-align: center; 
                color:red;
            }
			.lewwy{
			text-align: center;}
        </style>
        
    </head>
    <body>

<h2 id="Lewy">Robert Lewandowski</h2>

<center><img src="https://upload.wikimedia.org/wikipedia/commons/7/7c/JAP-POL_%286%29_%28cropped%29.jpg" height="300"></center>
</br>
<p class="lewwy">(ur. 21 sierpnia 1988 w Warszawie) – polski piłkarz występujący na pozycji napastnika w niemieckim klubie Bayern Monachium oraz w reprezentacji Polski, której jest kapitanem. Członek Klubu Wybitnego Reprezentanta, rekordzista pod względem liczby występów w reprezentacji Polski i najlepszy jej strzelec w historii. Uczestnik Mistrzostw Świata 2018, Mistrzostw Europy 2012 i 2016.Karierę zaczynał w Varsovii, Delcie Warszawa oraz rezerwach Legii. W 2006 trafił do Znicza Pruszków, w którym zdobył tytuł najlepszego strzelca trzeciej i drugiej ligi. W 2008 przeniósł się do Lecha Poznań, z którym zdobył mistrzostwo, puchar i superpuchar Polski, a także tytuł najlepszego strzelca Ekstraklasy. W 2010 został zawodnikiem Borussii Dortmund, z którą dwukrotnie zdobył mistrzostwo Niemiec oraz jednokrotnie krajowy puchar i superpuchar, a także dotarł do finału Ligi Mistrzów. W sezonie 2013/2014 po raz pierwszy w karierze został najlepszym strzelcem Bundesligi, zdobywając 20 bramek. Przed rozpoczęciem sezonu 2014/2015 przeniósł się do Bayernu Monachium, gdzie w każdym z pięciu pierwszych sezonów zdobywał mistrzostwo Niemiec, a także osiągnął wynik 150 goli w Bundeslidze – szybciej niż jakikolwiek inny zagraniczny piłkarz. W sezonie 2015/2016 po raz drugi zdobył tytuł najlepszego strzelca Bundesligi, strzelając 30 goli. Powtórzył to osiągnięcie w sezonach 2017/2018 (29 goli) i 2018/2019 (22 gole). Z dorobkiem 218 goli jest najskuteczniejszym zagranicznym piłkarzem w historii Bayernu Monachium.<br> </p>
<br/>
Początki:<br>

Karierę piłkarską rozpoczął w Partyzancie Leszno, nie był jednak zawodnikiem tego klubu, a jedynie mógł uczestniczyć w treningach dzięki ojcu Krzysztofowi, który tam pracował. W 1997 zapisał się do Varsovii Warszawa, gdzie grał przez 7 lat w drużynach młodzieżowych i juniorskich. W tamtym czasie wyróżnił się niskim wzrostem i niewielką masą ciała, dlatego nosił pseudonim „Bobek”. Z powodu mikrej postury w 2002 zrezygnowano z powoływania go do kadry Mazowsza. Próbował też innych dyscyplin sportu: w biegach przełajowych został mistrzem województwa mazowieckiego swojej kategorii wiekowej, przez krótki czas trenował również judo. Znacząca poprawa warunków fizycznych tuż przed ukończeniem 16 roku życia, w połączeniu z prezentowanymi umiejętnościami spowodowały, że w drugiej połowie 2004 zainteresowała się nim Legia Warszawa. Dlatego w styczniu 2005 trafił do IV-ligowej Delty Warszawa, która była zapleczem „Wojskowych”. Nim jednak zdążył zagrać pierwszy mecz w zespole seniorskim, umarł jego ojciec. W końcówce sezonu 2004/2005 mazowieckiej grupy IV ligi strzelił dla Delty cztery bramki, a jego drużyna zajęła 5. miejsce w końcowej tabeli. 
<br/>
<br>1 lipca 2005 oficjalnie stał się zawodnikiem Legii, podpisując roczną umowę. Cały sezon 2005/2006 rozegrał w III-ligowych rezerwach tego klubu, zdobywając dwie bramki. Pod koniec sezonu doznał kontuzji mięśnia, a zespół zajmując 11. miejsce spadł do IV ligi. 30 czerwca 2006 wygasła jego umowa z klubem i choć pojechał z pierwszą drużyną na letnie zgrupowanie, a ówczesny trener Dariusz Wdowczyk widział dla niego miejsce w zespole, nie zaproponowano mu nowego kontraktu.<br>
<br/>
W lipcu 2006 podpisał umowę z trzecioligowym Zniczem Pruszków, który zapłacił za niego 5 tys. Zł. Głównym zwolennikiem talentu Lewandowskiego był nowy szkoleniowiec pruszkowian – Andrzej Blacha, który już rok wcześniej chciał go ściągnąć do prowadzonego przez siebie Hutnika Warszawa. W ciągu dwóch sezonów strzelił dla Znicza łącznie 37 goli (36 w rozgrywkach ligowych i jedną w Pucharze Polski). Trafił na znakomity okres zespołu, który dzięki wsparciu władz miasta otrzymał zielone światło do walki o najwyższe cele. Drużyna w większości zbudowana była z młodych zawodników. Poza Lewandowskim w Zniczu wybili się m.in. Radosław Majewski i Paweł Zawistowski. W sezonach 2006/2007 oraz 2007/2008 Lewandowski był królem strzelców odpowiednio trzeciej i drugiej ligi.
<br/>
<br>18 czerwca 2008 został sprzedany do Lecha Poznań za kwotę 380 tys. Euro. W Ekstraklasie zadebiutował 8 sierpnia 2008 w meczu 1. kolejki z GKS-em Bełchatów, zdobywając jednocześnie swojego pierwszego gola. W grudniu został uznany przez tygodnik „Piłka Nożna” za największe odkrycie 2008 roku w Polsce. 1 stycznia 2009 redakcja imscouting.com umieściła go w dziesiątce najbardziej obiecujących piłkarzy. Dwa tygodnie później na łamach brytyjskiego dziennika „Times” ukazała się lista z nazwiskami pięćdziesięciu najbardziej obiecujących zawodników do lat 23. Lewandowski został sklasyfikowany na 32. pozycji.
<br/>
Latem 2009 sięgnął po Superpuchar Polski, a w meczu o to trofeum przeciwko Wiśle Kraków strzelił jednego gola oraz wykorzystał jedenastkę w rozstrzygającym losy meczu, konkursie rzutów karnych[24]. 15 maja 2010 zdobył z „Kolejorzem” mistrzostwo Polski, a sam z 18 bramkami na koncie, wywalczył koronę króla strzelców Ekstraklasy. Lewandowski wystąpił łącznie w 82 oficjalnych spotkaniach drużyny ze stolicy Wielkopolski. Strzelił w nich 41 bramek i zanotował 20 asyst.

<br/>
<br>Po zakończeniu sezonu 2009/2010 trwały negocjacje w sprawie transferu Lewandowskiego. Ostatecznie 11 czerwca 2010 Lech Poznań osiągnął porozumienie z niemieckim klubem Borussia Dortmund i sprzedał zawodnika za kwotę 4,5 mln euro. Piłkarz podpisał kontrakt obowiązujący do 30 czerwca 2014. 22 sierpnia 2010, zmieniając w 63. minucie meczu z Bayerem 04 Leverkusen kapitana drużyny Sebastiana Kehla, zadebiutował w Bundeslidze, zaś niespełna miesiąc później, 19 września 2010, w wygranych 3:1 Derbach Zagłębia Ruhry z FC Schalke 04, zdobył w niej swojego pierwszego gola. W pierwszym sezonie (2010/2011), w którym występował głównie nie na swojej nominalnej pozycji, a na pozycji cofniętego napastnika, zdobył z BVB mistrzostwo Niemiec, występując w 33 meczach, strzelając 8 goli i zaliczając 3 asysty.<br/>
<br>13 września 2011 w meczu przeciwko Arsenalowi zadebiutował w Lidze Mistrzów. Spotkanie zakończyło się remisem 1:1. Lewandowski spędził na boisku pełne 90 minut, mając szanse na strzelenie gola. 1 października tego samego roku strzelił dla Borussii swojego pierwszego hat-tricka, w wygranym 4:0 meczu ligowym przeciwko FC Augsburg. 19 października 2011 zdobył swoją premierową bramkę w Lidze Mistrzów, w przegranym 1:3 spotkaniu z Olympiakosem. Był to wówczas pierwszy gol polskiego piłkarza w fazie grupowej Ligi Mistrzów po prawie dwuletniej przerwie (od grudnia 2009). W meczu 17. kolejki ligowej zdobył dwa gole w meczu z SC Freiburg i tym samym całą rundę jesienną Bundesligi zakończył z 12 trafieniami i 6 asystami na koncie. 5 maja 2012 powtórzył ten wyczyn w spotkaniu z Freiburgiem, w ostatnim meczu sezonu. Łącznie zakończył rozgrywki z 22 golami na koncie (w rundzie wiosennej uzbierał 10 bramek).<br/>
<br>Tym samym zajął 3. miejsce wśród strzelców ligi w sezonie i jednocześnie pobił rekord goli strzelonych przez Polaka w Bundeslidze, należący wówczas do Jana Furtoka, a także został najlepszym strzelcem Borussii Dortmund w tym sezonie Bundesligi. Następnie został uznany przez władze rozgrywek za najlepszego piłkarza ligi ostatniego sezonu. Ponadto dziennik „Bild” umieścił go w gronie jedenastu najlepszych piłkarzy sezonu. W sezonie 2011/2012 drugi raz z kolei wygrał z Borussią rozgrywki Bundesligi oraz sięgnął z nią po Puchar Niemiec, strzelając w meczu o to trofeum (5:2) trzy gole Bayernowi Monachium. Lewandowski został jednocześnie królem strzelców edycji Pucharu Niemiec 2011/2012 (7 goli) i jednym z trzech piłkarzy w historii tych rozgrywek, którzy uzyskali hat-trick w meczu finałowym. Ogólnie w sezonie 2011/2012 Lewandowski zagrał w 47 meczach we wszystkich rozgrywkach, zdobywając 30 bramek.<br/>
<br>16 marca 2013 w meczu z SC Freiburg pobił klubowy rekord Friedhelma Konietzki, który zdobył bramki w siedmiu kolejnych meczach Borussii w połowie lat 60. XX wieku. 13 kwietnia 2013, w 29. kolejce Bundesligi, Lewandowski strzelając gola w 11. kolejnym meczu drużynie SpVgg Greuther Fürth stał się drugim najlepszym graczem Bundesligi w historii, pod względem ilości meczów z rzędu ze strzelonym golem (Pierwsze miejsce – 16 meczów – Gerd Müller). 20 kwietnia 2013 w 30. kolejce Bundesligi przedłużył serię do 12 meczów, strzelając 23. gola, bijąc tym samym ustanowiony przez siebie w sezonie 2011/2012 rekord pod względem ilości goli strzelonych w jednym sezonie Bundesligi przez Polaka, wynoszący 22 gole. Lewandowski trafiał do siatki 14 razy w 12 kolejnych meczach ligowych z: TSG 1899 Hoffenheim, Werder Brema, 1. FC Nürnberg, Bayer 04 Leverkusen, Hamburger SV, Hannover 96, FC Schalke 04, SC Freiburg, VfB Stuttgart, FC Augsburg, SpVgg Greuther Fürth i 1. FSV Mainz 05. W pierwszym meczu półfinału Ligi Mistrzów przeciwko Realowi Madryt (4:1) Lewandowski strzelił 4 bramki. <br/>
 
<br>		27 lipca 2013, pokonując w finale 4:2 zespół Bayernu i niejako rewanżując się za przegraną we wspomnianym finale Ligi Mistrzów, zdobył z BVB Superpuchar Niemiec. 15 kwietnia 2014 w meczu Pucharu Niemiec z VfL Wolfsburg zdobył swoją 100. bramkę w Borussii Dortmund, biorąc pod uwagę wszystkie rozgrywki. 3 maja 2014 przed meczem z TSG 1899 Hoffenheim, który był ostatnim Lewandowskiego w barwach BVB na własnym stadionie, został oficjalnie pożegnany przez władze i kibiców klubu[. Ostatni mecz w zespole z Dortmundu rozegrał, na wyjeździe, przeciwko Herthcie Berlin (4:0) – 10 maja 2014. Polak strzelił w nim dwa gole, w tym jednego, po raz pierwszy w swojej karierze, bezpośrednio z rzutu wolnego. W całym sezonie 2013/2014 strzelił w lidze 20 bramek i został królem strzelców Bundesligi. W ekipie ″Borussen″ występował wspólnie z dwoma innymi reprezentantami Polski – Jakubem Błaszczykowskim i Łukaszem Piszczkiem, tworząc tzw. „polskie trio z Dortmundu”. W Borussii Dortmund rozegrał łącznie 187 meczów, w których strzelił 103 bramki i zanotował 43 asysty.<br/>
<br>22 września 2015 w ligowym meczu Bayernu Monachium z VfL Wolfsburg zakończonym wynikiem 5:1, Robert Lewandowski wszedł na boisko na początku drugiej połowy (z powodu lekkiego urazu opuścił poprzedni mecz ligowy z SV Darmstadt 98) i w ciągu zaledwie 9. minut strzelił pięć bramek (w 51', 52', 55', 57' i 60' minucie meczu). Polski napastnik pobił przy tym szereg rekordów, które zostały następnie zapisane w Księdze rekordów Guinnessa. Był to najszybszy hat-trick w historii Bundesligi oraz najszybciej strzelone cztery i pięć bramek (łącznie 539 sekund). Lewandowski okazał się pierwszym piłkarzem, który osiągnął taką liczbę goli rozpoczynając mecz na ławce rezerwowych. Jego 5 bramek to także najszybciej strzelone bramki w historii czterech najmocniejszych lig Europy: (niemieckiej, włoskiej, hiszpańskiej i angielskiej). Ponadto ostatni z pięciu zdobytych przez niego goli – strzelony efektownymi nożycami, został uznany golem sezonu 2015/2016. Cztery dni później w meczu z 1. FSV Mainz 05 zdobył swojego 100. gola w Bundeslidze, stając się 50. w historii i 5. zagranicznym zawodnikiem, który strzelił w tej klasie rozgrywkowej 100 goli.<br/>
<br>29 września 2015 w meczu 2. kolejki fazy grupowej Ligi Mistrzów pomiędzy Bayernem Monachium a Dinamem Zagrzeb (5:0), Lewandowski zdobył hat-tricka (ostatni gol był jego 33. w rozgrywkach UEFA), pobijając przy tym rekord 31. trafień Włodzimierza Lubańskiego i stając się najskuteczniejszym Polakiem w historii europejskich pucharów. 11 stycznia 2016 zajął najlepsze w swojej karierze, 4. miejsce w Plebiscycie Złotej Piłki FIFA. Polski snajper zdobył 4,17% głosów i uplasował się bezpośrednio za podium, które zajęli kolejno: Lionel Messi, Cristiano Ronaldo i Neymar. 16 marca 2016 podczas wygranego 4:2 (po dogrywce), rewanżowego meczu 1/8 finału Ligi Mistrzów z Juventusem, Lewandowski rozegrał swoje 48. spotkanie w Lidze Mistrzów. Napastnik pobił tym samym rekord występów polskiego zawodnika w tych rozgrywkach, ustanowiony przez Jerzego Dudka, który wystąpił w nich 47 razy. Robert spędził na boisku 120 minut (czas regulaminowy + dogrywka), a w 73. minucie, strzałem głową na 1:2, pokonał bramkarza gości Gianluigiego Buffona. Bayern wyeliminował wówczas drużynę „Starej Damy”, w dwumeczu 6:4, i awansował do ćwierćfinału.
<br/>
<br>Dzięki zdobytej bramce, Lewandowski, z 31. bramkami awansował na 18. miejsce w klasyfikacji strzelców wszech czasów Ligi Mistrzów, wyprzedzając takich zawodników, jak: Wayne Rooney, Kaká, Francisco Gento oraz Samuel Eto’o, a także został najskuteczniejszym polskim zawodnikiem w historii tych rozgrywek. Finalnie, w sezonie 2015/2016, dotarł z Bayernem do półfinału Ligi Mistrzów, gdzie niemiecki klub musiał jednak uznać wyższość Atlético Madryt – przegrywając z nim 0:1 na Estadio Vicente Calderón i triumfując u siebie 2:1 po ustalającym wynik spotkania golu Lewandowskiego w 75. minucie. Atletico pomimo remisowego wyniku dwumeczu (2:2), z powodu bramki strzelonej na wyjeździe, awansowało wówczas do finału. Lewandowski strzelił w tamtej edycji Ligi Mistrzów 9 goli, zajmując drugie miejsce w klasyfikacji strzelców (za Cristiano Ronaldo, który zdobył 16 bramek).<br/>
<br>W sezonie 2015/2016 obronił z Bayernem mistrzostwo Niemiec – był to historyczny dla klubu, zdobyty 4. raz z rzędu i 26. ogółem tytuł mistrzowski. Natomiast sam z dorobkiem 30 goli, po raz drugi w swojej karierze został królem strzelców Bundesligi. Lewandowski osiągnął wynik 30. bramek w sezonie Bundesligi jako pierwszy zawodnik od czasów Dietera Müllera z 1. FC Köln, który w kampanii 1976/1977 sięgał po koronę króla strzelców z 34. trafieniami na koncie. Polak został również pierwszym zagranicznym piłkarzem w historii, który strzelił 30. bramek w jednym sezonie najwyższej klasy rozgrywkowej w Niemczech. 21 maja 2016 po raz drugi w karierze zdobył Puchar Niemiec. Jego zespół pokonał wówczas, w finale na Stadionie Olimpijskim w Berlinie, po rzutach karnych (4:3) Borussię Dortmund, zaś on sam wykorzystał jedną z jedenastek.<br/>
<br>Wspomniany finał, był 100. meczem Lewandowskiego w Bayernie Monachium, biorąc pod uwagę wszystkie rozgrywki. Polak stał się także 5. w historii zawodnikiem, który sięgał po trofeum Pucharu Niemiec, w dwóch różnych klubach. Sezon ten był dla Lewandowskiego najlepszym w karierze pod względem skuteczności – w 51 meczach Bayernu, strzelił on 42 bramki: 30 w Bundeslidze, 9 w Lidze Mistrzów i 3 w Pucharze Niemiec. Warto również dodać, iż w sezonie 2015/2016, Lewandowski, wspólnie z Thomasem Müllerem, zdobywając łącznie 74 gole, stworzyli jeden z najskuteczniejszych duetów napastników w historii Bundesligi. 30 maja 2016 znalazł się w drużynie sezonu Ligi Mistrzów. 21 lipca 2016 został wybrany, przez prestiżowy magazyn Kicker, najlepszym napastnikiem Bundesligi w sezonie 2015/2016, prezentującym klasę światową.<br/>
<br>Nowy sezon w barwach Bayernu Monachium, Lewandowski rozpoczął 14 sierpnia 2016 od wygrania ze swoim klubem Superpucharu Niemiec. Jego zespół, w meczu o to trofeum, mierzył się w niemieckim szlagierze z Borussią Dortmund – ówczesnym wicemistrzem Niemiec. Bawarczycy wygrali ten mecz 2:0, a Robert Lewandowski rozegrał pełne spotkanie i miał udział przy otwierającej wynik spotkania, bramce Arturo Vidala. Wygrane trofeum było drugim w jego karierze i pierwszym zdobytym w barwach Bayernu, Superpucharem Niemiec, a sam mecz szóstym finałem owego pucharu, w którym zagrał. Oprócz niego tej sztuki dokonało tylko dwóch zawodników – jego klubowi koledzy: Philipp Lahm i Thomas Müller. Pierwsze trafienia w nowym sezonie zanotował 19 sierpnia 2016, zdobywając hat-tricka w wygranym 5:0 meczu I rundy Pucharu Niemiec przeciwko FC Carl Zeiss Jena.<br/>
<br>6 kwietnia 2019 w wygranym 5:0 meczu 28. kolejki Bundesligi z Borussią Dortmund, Lewandowski strzelił 2 bramki. Pierwsza z nich była jego 200. bramką w Bundeslidze. Tym samym Lewandowski został pierwszym obcokrajowcem w historii Bundesligi, który strzelił w niej 200 goli. W zakończonym sezonie 2018/2019, Lewandowski wystąpił łącznie w 47 meczach Bayernu strzelając w nich 40 goli i zdobył siódme w swojej karierze, a piąte z rzędu w barwach Bayernu mistrzostwo Niemiec. Z drużyną także zdobył Puchar Niemiec, trzeci w swojej karierze, a także drugi w barwach Bayernu.





 </body>
</html>